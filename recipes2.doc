
{{-start-}}

[[File:Savanyú káposztás lencseleves, parázson sült zöldségekkel.jpg|link=https://cookpad.com/hu/receptek/5298449-savanyu-kaposztas-lencseleves-parazson-sult-zoldsegekkel|'''Savanyú káposztás lencseleves, parázson sült zöldségekkel''']]

=About=
Nyáron a grill sütön, parázs fölött az igazi az íze ennek a sürü levesnek, amikor végre nyugodtan füstölhetünk és süthetünk mindenféle zöldséget kedvünk szerint. Természetesen ugyanezt a sütőben is meg lehet oldani...A tomatillo pürésítve krémessé teszi a levesünket, lisztre nem lesz szükségünk. ;)

=Ingredients=
* 1 kis fej édes káposzta
* 7.5 dl savanyu káposzta
* 5 dl főtt lencse
* 5 db kisebb sárgarépa
* 3 db krumpli
* 20 dkg cremini gomba
* A pörkölt alaphoz:
* 1 db nagy piros, husos édes paprika
* 3 db vöröshagyma
* 1 fej fokhagyma
* 3 db paradicsom
* 6 db tomatillo, mexikói földicseresznye
* 1 ek piros csemege paprika
* 1 ek piros curry krém
* 2 ek zöldséges füszerkeverék

=Steps=

[[File:STEP-97fc933973651d63-1.jpg|300px|Step 1]]

1. A pörkölt alaphoz a zöldségeket grillen megsütöm. A tomatillot megtisztítom vékony hártyájától, félbevágom. Nyersen savanyó az íze, megsütve édeskés-savanyú lesz, tökéletesen kiegészíti az apró káposzta savanykás ízét.

[[File:STEP-3213be31ff94e73e-2.jpg|300px|Step 2]]

2. A hagymát vastagabb karikára vágom, a fokhagymát cikkeire szedem és egészben hagyom, ráteszem a tomatillo darabokkal együtt egy alufólia darabra, majd a parázs fölötti rácsra. Szép, barnás, karamelles szint kapnak 15-20 perc alatt. Sülés közben többször megforgatom a zöldségeket.

[[File:STEP-91a92a1824477d99-3.jpg|300px|Step 3]]

3. A húsos paprikát egészben a rácsra teszem. A paprika akkor lesz jó, ha itt-ott feketés szint kap és összelöttyed.

[[File:STEP-fca5701e8ef40a73-4.jpg|300px|Step 4]]

4. A paradicsomlevet fog engedni sülés közben, amit ne hagyjunk lecsepegni a fóliáról.

5. A paprikáról a szenes részt húzzuk le és a kész, megsült zöldségekkel együtt összeturmixoljuk néhány másodperc alatt. Ezt a darabos pépet beletesszük a fazekunkba, rátesszük a füszereket, beletesszük a kockára vágott édes káposztát és krumplit, a karikára vágott sárgarépát, a jól átmosott savanyú apró káposztát, az apróra vágott gombát.

6. Felengedjük vízzel, úgy, hogy a víz a zöldségeket legalább két ujjnyira ellepje. Felfőzzük, majd lassú tüzön addig pároljuk, amíg meg nem puhulnak a nyers zöldségek.

[[File:STEP-4747c9a8c5b77a85-7.jpg|300px|Step 7]]

7. Végül belekavarjuk a főtt lencsét. Még néhány percig főni hagyjuk, hogy az ízek összeérjenek. Készen is vagyunk. Jó étvágyak kívánok ehhez az igen tartalmas, a parázson sült zöldségektől különleges ízű, savanyú káposztás lencseleveshez. Néhány szelet naán kenyérrel tálalom...

[[Category:Recipes]]

{{-stop-}}

{{-start-}}

[[File:Paradicsomos lima bab pirított hagymával.jpg|link=https://cookpad.com/hu/receptek/5285845-paradicsomos-lima-bab-piritott-hagymaval|'''Paradicsomos lima bab pirított hagymával''']]

=About=
Ezt az óriási szemű, fehér lima paszulybabot vajbabnak is hívják, ami híven a nevéhez, mint a vaj, úgy olvad a szájban. Paradicsomos szószt kapott most és sok-sok pirított hagymát a változatosság kedvéért. A varázsfazekamban szeretem főzni, az instant pot-ban, lassú főzési módra állítva. Igaz ugyan, hogy majdnem egy napon át főzöget, de semmi tennivaló nincs vele és a nyár közepén sem fűti fel a lakást...

=Ingredients=
* A paradicsomos babhoz:
* 1/2 kg száraz lima bab
* 2 fej nagy vöröshagyma
* 1 fej fokhagyma
* 7.5 dl paradicsomszósz
* 2.5 dl víz
* 1 db kaliforniai paprika
* 1 ek pirospaprika
* 2 tk garam masala (fűszerkeverék)
* ízlés szerint törött bors
* 2 ek szárított oregánó
* A pirított hagymához:
* 6 db vöröshagyma

=Steps=

[[File:STEP-fc12dc88801fac7b-1.jpg|300px|Step 1]]

1. A fehérbabot jól megmosom és legalább egy éjszakán át beáztatom.

[[File:STEP-fb0b6e5693c5f098-2.jpg|300px|Step 2]]

2. Saját készítésü fagyasztott szószomat fél pohár vízen, lassú tűzön kiengedem.

[[File:STEP-f2eaa527f443df93-3.jpg|300px|Step 3]]

3. Hagymát, fokhagymát apróra vágva dinsztelem az instant pot dinsztelő módján, fedő nélkül.

[[File:STEP-d95183f147d7ae84-4.jpg|300px|Step 4]]

4. A saute gombot nyomom be és 6 percre állítom az időzítőt.

[[File:STEP-91ab26acde91a4ee-5.jpg|300px|Step 5]]

5. Folytatom a dinsztelést az apróra vágott kaliforniai paprikával.

[[File:STEP-1905cf7dcb93ae44-6.jpg|300px|Step 6]]

6. Felengedem a paradicsomszósszal és a vízzel.

[[File:STEP-14acc94b5ff12771-7.jpg|300px|Step 7]]

7. Beleteszem a beáztatott és leszűrt lima babot, lezárom az edény tetejét.

[[File:STEP-bcce28baecfa60e9-8.jpg|300px|Step 8]]

8. Beállítom 6 órára a slow cooker, vagyis a lassú főző módot és átállítom a normálisnál magasabb fokozatra.

9. A hagymát vékony karikákra vágom és olaj nélkül szép pirosra sütöm.

[[File:STEP-401738e1056c0f12-10.jpg|300px|Step 10]]

10. Az idö leteltével bekukkantok a fedő alá és ha már megpuhult a bab, készen is vagyunk. Pirított hagymával tálalom.

11. Ha házi készitésü paradicsomszósszal készítem a babot, nem használok sok fűszert hozzá, mert már a szószban benne van minden. A Gyömbéres paradicsomkrémleves receptje szerint készítem el a szószt, annyi különbséggel, hogy nem öntök hozzá vizet és diót, édesköményt nem teszek bele. Majd ezt a sűrű krémlevest kis adagokban lefagyasztom.

[[Category:Recipes]]

{{-stop-}}

{{-start-}}

[[File:Zöldbabos laskagomba curry szószban.jpg|link=https://cookpad.com/hu/receptek/5285599-zoldbabos-laskagomba-curry-szoszban|'''Zöldbabos laskagomba curry szószban''']]

=About=


=Ingredients=
* 9 db nagy, vastag tönkű laskagomba
* 1/2 kg fagyasztott jackfruit
* 6 db paradicsom
* 1/2 kg zöldbab
* 1/2 kg vöröshagyma
* 1 fej fokhagyma
* 10 db friss, édes paprika
* 4 dl teljes zsírtartalmu kókusztej
* 3 tk kukoricakeményitő
* 2 ek zöldéges fűszerkeverék
* 2 ek piros curry krém
* 1 ek curry fűszerkeverék
* 1 ek csemege paprikapor
* 2 tk chilipor

=Steps=

[[File:STEP-530de63feec457a9-1.jpg|300px|Step 1]]

1. A hagymát, fokhagymát apróra vágom, dinsztelem. Ráteszem a fagyasztott jackfruitot és a kockára vágott paradicsomot.

[[File:STEP-1faddcce17a2f137-2.jpg|300px|Step 2]]

2. Az édes paprikát karikára vágom. Jobban szeretem ezt a kisebb változatot szemben a kaliforniaival, mert töményebb, áthatóbb az íze, vékonyabb a húsa. Így mielőtt felkarikáznám, csak a zöld szár részét vágom le, és a csumáját magjával együtt benne hagyom. Ráteszem a hagymára.

[[File:STEP-b3be782a0b559f44-3.jpg|300px|Step 3]]

3. A zöldbabot végeitől megtisztítom és feldarabolom, a hagymára rádobom.

[[File:STEP-735f56fd72746ad8-4.jpg|300px|Step 4]]

4. A laskagombát jól megmosom folyóvíz alatt, keresztben kettévágom és hosszában vékony csíkokra gyalulom, majd beleteszem a lábasomba a zöldbabhoz. Jól átkavarom és közepes lángon egy kicsit pirítom, amíg levet nem enged.

[[File:STEP-4d1f133caf087d4f-5.jpg|300px|Step 5]]

5. A fűszereket rászórom, a kókusztejet jól felrázom és felengedem vele a zöldségeket.

[[File:STEP-180b9e83daded759-6.jpg|300px|Step 6]]

6. Egy fél óra alatt meg is puhul a zöldbab és összeérnek az ízek: fenséges illat járja be a konyhát. A kukoricakeményitőt feloldom néhány kanál vízben és ezzel sűrítem be a szószt. Jó étvágyat kívánok!

[[Category:Recipes]]

{{-stop-}}

{{-start-}}

[[File:Lencsével töltött káposzta.jpg|link=https://cookpad.com/hu/receptek/5280323-lencsevel-toltott-kaposzta|'''Lencsével töltött káposzta''']]

=About=
A káposztához a sűrű paradicsomszószt nyáron szoktam elkészíteni, sok zöldséggel és fűszerekkel. Kisebb adagokban lefagyasztom, és ha szükséges, csak előveszem előző este,  és másnap már rajtra készen vár  a friss házi szósz. Többféleképpen szoktam tölteni a káposzta leveleket, most egy kis lencse került sorra.

=Ingredients=
* 1 kg savanyú apró káposzta
* 2 kisebb fej  édes káposzta
* 2.5 dl lencse
* 1.25 dl barna basmati rizs
* 20 dkg apró csiperke gomba
* 7.5 dl paradicsomszósz
* 2.5 dl viz
* 6 db kis édes paprika
* 1 ek édes csemege paprikapor
* 2 tk graham masala
* ízlés szerint törött bors

=Steps=

[[File:STEP-d146e8b5b764f1fe-1.jpg|300px|Step 1]]

1. Fővő, de nem lobogó vízben a káposztát addig párolom, amíg könnyedén hajtogatni lehet, s egyenként leszedem a leveleket. A megmaradt kisebb leveleket apróra vágom.

[[File:STEP-d2428c5637822050-2.jpg|300px|Step 2]]

2. A hagymát megpárolom, paprikával, fűszerekkel ízesítem. A lencsét ráöntöm és megfőzöm úgy, hogy egy kicsit még kemény maradjon.

[[File:STEP-795e111c9deb9982-3.jpg|300px|Step 3]]

3. A rizst külön edényben megpárolom, és a főtt lencsével összekeverem.

[[File:STEP-ead3854a1f71c1a0-4.jpg|300px|Step 4]]

4. A savanyú apró káposztát többször vízben átöblítem, kinyomkodom a levét és összekeverem az apróra vágott édes levelekkel. Egy tűzálló edény alján a káposzta felét szétterítem, ráteszem a kis gombafejeket, meglocsolom a paradicsomszósz felével. A rizses lencsével megtöltöm az egész leveleket, és szorosan egymás mellé teszem a lábasban a gombás réteg tetejére.

[[File:STEP-f3c8bee046a517c2-5.jpg|300px|Step 5]]

5. A töltött káposzták tetejére rákarikázom az édes, friss paprikát, betakarom maradék apró káposztával, meglocsolom a szósszal és kb. 2.5 dl vizet öntök rá. Beteszem a sütőbe és 180 C fokon másfél órán át készre sütöm.

[[File:STEP-49bca6c9a8bc0579-6.jpg|300px|Step 6]]

6. Készen is vagyunk. Jó étvágyat kívánok nektek is!

[[Category:Recipes]]

{{-stop-}}

{{-start-}}

=About=
Fotó feltöltése

=Ingredients=
* 4 db tojás
* szükség szerint folyóparti szürke agyag
* szükség szerint parázs

=Steps=

1. A friss agyaggal nagyapa ujjnyi vastagon betapasztotta a tojásokat. Nagy kíváncsisággal figyeltem minden mozdulatát.

2. Egy kis tüzet raktunk, és nagyapa hagyta, hogy lecsendesedjen a magas láng izzó parázsra.

3. A tojásokat a parázs közelébe tette, majd időnként megmozgatta, és ahogyan szunnyadt a tűz, betakargatta a szunnyadó parázzsal.

4. Egyszer csak készen is voltunk: bicskájával leütögette az agyagot róla. Olyan finom parázson sült tojást életemben nem ettem, mint ott a kerek erdő szélén a folyóparton. :))

[[Category:Recipes]]

{{-stop-}}

{{-start-}}

[[File:Káposzta krémleves pirított, fokhagymás gombával.jpg|link=https://cookpad.com/hu/receptek/5238792-kaposzta-kremleves-piritott-fokhagymas-gombaval|'''Káposzta krémleves pirított, fokhagymás gombával''']]

=About=


=Ingredients=
* A krémleveshez:
* 1 kg lilakáposzta
* 1 db kisebb cékla
* 2 db lilahagyma
* 1 db póréhagyma
* 2 db húsos zellernyél (angolzeller)
* 30 dkg lila édeskrumpli
* 1.5 l víz vagy zöldség alaplé
* 1 ek darált római kömény
* 1 ek curry fűszerkeverék
* 1 ek zöldséges fűszerkeverék
* A krémhez:
* 2,5 dl kesudio
* 1 ek bazsalikomos ecet
* A tálaláshoz:
* 50 dkg friss shiitake gomba
* 1 fej fokhagyma
* ízlés szerint törött bors
* ízlés szerint friss kakukkfű

=Steps=

[[File:STEP-d5e7db61ae1a6abe-1.jpg|300px|Step 1]]

1. A züldségeket megmossuk, a hagymát és a zellernyelet apróra vágjuk, céklát és a vöröskáposztát lereszeljük.

[[File:STEP-7d56cfb1305a04f0-2.jpg|300px|Step 2]]

2. A lila édeskrumplit jól megmossuk.

[[File:STEP-7bdf732ed55508ac-3.jpg|300px|Step 3]]

3. A hagymát egy kicsit felpirítjuk.

[[File:STEP-5dd7059c0d30581d-4.jpg|300px|Step 4]]

4. Hozzátesszük a zellernyelet, céklát, reszelt káposztát.

[[File:STEP-d7175eb5c42ec2d0-5.jpg|300px|Step 5]]

5. Jön a lilakrumpli és póréhagyma is és a fűszerek. Felöntöm annyi vízzel, vagy zöldséges alaplével, hogy éppen ellepje. Felforralom és lassú tűzön puhára főzöm.

[[File:STEP-07ee2569d3c09622-6.jpg|300px|Step 6]]

6. Amíg a leves fő, a fokhagymát apróra vágom és felpirítom.

[[File:STEP-c7fe781fb24bb93e-7.jpg|300px|Step 7]]

7. A gomba tönkjét kiszedem és nagyobb darabokra vágom a kalapját. Amikor már érzem a fokhagyma illatát, hozzáteszem a gombához és jól felpirítom. Kb. 10 perc alatt készen is vagyunk.

[[File:STEP-d38e91302acf7954-8.jpg|300px|Step 8]]

8. A levest egy botmixerrel összeturmixolom, egy merőkanálnyit kiveszek és a kesut az ecettel tejföl sűrűségre összeturmixolom. Ezt a krémet belekeverem a kész levesbe. Tálaláskor frissen szedett, illatos kakukkfűvel kínálom. Jó étvágyat kívánok!

[[Category:Recipes]]

{{-stop-}}

{{-start-}}

[[File:Sárkánygyümölcs saláta.jpg|link=https://cookpad.com/hu/receptek/5222278-sarkanygyumolcs-salata|'''Sárkánygyümölcs saláta''']]

=About=
Három különböző színő sárkánygyümölcsből készül most a salátánk. Érdekes módon a sárga héjúnak a kivihez hasonló íze van, míg a másik kettőnek nincsen különösebben átütö íze, egészen addig, amíg az ananász és a sárgadinnye közre nem fogta. Különlegesen üdítő frissesség került az asztalunkra ma is :)

=Ingredients=
* 1 db sárga héjú sárkánygyümölcs
* 1 db sötét rózsaszín fehér húsú sárkánygyümölcs
* 1/2 darab bordó húsú sárkánygyümölcs
* 2.5 dl ananász, apró kockára vágva
* 2.5 dl sárgadinnye, apró kockára vágva
* 2.5 dl kivi, kockára vágva

=Steps=

[[File:STEP-2b6440fd034e91f7-1.jpg|300px|Step 1]]

1. A sárkánygyümölcsöt jól megmosom, letörlöm. Egy éles késsel közvetlenül a héj alatt körbevágom a húsrészt úgy, hogy a héj épségben maradjon. A héjat felhasználom a tálaláshoz. A gyümölcsöt a héjából kifordítom éppen, úgy, mint a mangót vagy az érett kivit.

[[File:STEP-97f061a263d48dcd-2.jpg|300px|Step 2]]

2. Kisebb kockára vágom a gyümölcsöt. A sárga héjúnak erőteljesebb íze van és nagyobbak a szemek benne.

[[File:STEP-8d67da7e14e6c59b-3.jpg|300px|Step 3]]

3. A bordó a kedvencem a színe miatt, csak óvatosan, mert sok a leve és mindent befog. Külön teszem a felkockázott gyümölcsöt, és csak a tálaláshoz díszítésnek használom erőteljes színe miatt.

[[File:STEP-5ced1c87fb51612b-4.jpg|300px|Step 4]]

4. A kivit egy kanállal kifordítom a héjából, felkockázom.

[[File:STEP-b083c3ec18c296f7-5.jpg|300px|Step 5]]

5. A gyümölcsdarabokat összekeverem és állni hagyom legalább egy órára. A sárkánygyümölcs salátát a félretett héjában tálalom.

[[Category:Recipes]]

{{-stop-}}

{{-start-}}

[[File:Pácolt sült gomba sárkánygyümölcs salsával.jpg|link=https://cookpad.com/hu/receptek/5222094-pacolt-sult-gomba-sarkanygyumolcs-salsaval|'''Pácolt sült gomba sárkánygyümölcs salsával''']]

=About=
A sárkánygyümölcs élénk színéről és különleges formájáról egyszerűen le sem tudtam venni a szememet. Aztán jött a meglepetés, mert a belseje különböző színű volt és az íze viszont várakozásomtól eltérően semleges. Aztán egyik gondolatom a másikat követte és egy különleges, üdítő frissesség került az asztalunkra. A key lime csodákra képes...  

=Ingredients=
* A sárkánygyümölcs salsához:
* 1 db bordó belsejű sárkánygyümölcs
* 1 db fehér belsejű sárkánygyümölcs
* 1/2 key lime leve
* 2 db zöldhagyma
* A pácban sült portobellóhoz:
* 3 db portobello
* A páchoz:
* 3 ek szójaszósz
* 1 ek bazsalikomos ecet
* 1 gerezd fokhagyma
* kevés 2 cm-es darabka friss gyömbér
* A serpenyőben sült csiperkéhez:
* 40 dkg apró friss csiperke
* 1 db key lime reszelt héja
* 1/2 ek szárított koriander levél
* A tálaláshoz
* 1 db kisebb avokádó

=Steps=

[[File:STEP-3cb508f4c675e0a8-1.jpg|300px|Step 1]]

1. Elkészítem a páclét. A szójaszószt, ecetet, az áttört cikk fokhagymát és a gyömbért összekeverem.

[[File:STEP-db64af0b21b0b62b-2.jpg|300px|Step 2]]

2. Egy kis tepsit kibélelek egy darab alufóliával. A portobellot megmosom, szárazra törlöm és a páclével jól bekenem először a sima felületét.

[[File:STEP-6d6374c39388b77e-3.jpg|300px|Step 3]]

3. Majd megfordítom, a fólia négy sarkát összefogom, és visszaigazítom úgy, hogy a gombát ne takarja be, de a gomba között pereme legyen, hogy a páclé ne csorogjon ki. A másik oldalát is bekenem, majd beleöntöm a gombák közepébe a maradék páclevet. Állni hagyom legalább egy negyed óráig.

[[File:STEP-91f5e62e6ec57699-4.jpg|300px|Step 4]]

4. A sárkánygyümölcsöt jól megmosom és hosszában kettévágom.

[[File:STEP-62b6e0ac16fdbb0b-5.jpg|300px|Step 5]]

5. Egy éles késsel körbevágom közvetlenül a héja alatt, kisebb kockákra vágom.

[[File:STEP-3ebae112ec96238e-6.jpg|300px|Step 6]]

6. A héjából kifordítom. A másik gyümölcsöt is hasonlóan készítem elő, de nem keverem össze a kettőt, a bordó szín megfestené. Csak a látvány kedvéért a fehéret külön ízesítem.

[[File:STEP-2a653e8657c9e279-7.jpg|300px|Step 7]]

7. A gyümölcsre rácsepegtetem a key lime levét.

[[File:STEP-107e95cc57988b54-8.jpg|300px|Step 8]]

8. A zöldhagymát apróra összevágom és elkeverem a sárkánygyümölccsel.

9. Közben a portobellót beteszem a sütőbe és 200 C fokon megsütöm. Először az egyik oldalát 15 percig sütöm, majd megfordtom és még egy másik 15-20 percig sül a másik oldala is.

[[File:STEP-81fa2ed772961f8a-10.jpg|300px|Step 10]]

10. Az apró csiperkét nem szeletelem fel, csak a nagyobbakat. Beleteszem egy serpenyőbe és magas lángon, olaj nélkül, csak szárazon kb. 8 perc alatt jól átpirítom. Meghintem a koriander levéllel és a key lime reszelt héjával, meglocsolom a sült portobello levével.

[[File:STEP-0757e172903ef797-11.jpg|300px|Step 11]]

11. Egy nagy tányérra ráteszem a portobellot, ráhalmozom a sárkénygyümölcs salsát. A pirított csiperkével és apróra vágott avokádóval tálalom.

[[File:STEP-05359be54ae728b8-12.jpg|300px|Step 12]]

12. Üdítő frissesség minden egyes falatban. Próbáljátok ki ti is :) !

[[Category:Recipes]]

{{-stop-}}

{{-start-}}

[[File:Fekete tápióka boba teához.jpg|link=https://cookpad.com/hu/receptek/5216206-fekete-tapioka-boba-teahoz|'''Fekete tápióka boba teához''']]

=About=
Bubble tea, buborék tea, pearl tea, gyöngyös tea, tápióka tea  vagy csak egyszerűen Boba.  Majdnem 4 évtizedes lemaradással ugyan , de mi is felfedeztük ezt a tejes, gyümölcsös jeges teát. Millió egy változata van, de mindegyikben közös a főtt fekete vagy szines  tápióka, a cukorszirup vagy gyümölcsszirup, a tej,  a zöld-, vagy fekete tea, gyümölcsdarabok vagy gyümölcslé. Ebben a receptben most csak a tápióka készítését írom le, korábban már megosztottam egy zöld tea és fekete tea változatot. Az eredeti recept fehér cukrot használ, kókuszvirág cukorral helyettesítettem.

=Ingredients=
* 2.5 dl fekete tápióka
* 12.5 dl viz
* A sziruphoz:
* 2.5 dl kókuszvirág cukor
* 2.5 dl viz

=Steps=

[[File:STEP-1cbf7dd04a55ef1f-1.jpg|300px|Step 1]]

1. A tápiókát 1:10 arányban főzöm meg, vagyis tízszer annyi víz szükséges a tápióka mennyiségéhez viszonyítva. Fontos az időzítés, ha rövid ideig főzöm, nagyon rágós marad, ha túl sokáig, túlságosan puha lesz.

[[File:STEP-4e8d46f85e037edb-2.jpg|300px|Step 2]]

2. A tápiókát beleteszem a vízbe, felfőzöm, és amikor a tápióka feljött a víz tetejére, már csak forralom. kb 8 perc múlva elzárom alatta a tüzet és fedő alatt még 8 percig hagyom párolódni.

[[File:STEP-d580750a9fbf7949-3.jpg|300px|Step 3]]

3. Leszűröm, a vízre nincs szükségem.

[[File:STEP-d999ec00eb11bf9e-4.jpg|300px|Step 4]]

4. Elkészítem a szirupot a tápiókához. 1:1 arányban vizet és cukrot óvatosan összeforralok, lehűtöm.

[[File:STEP-84a7215f7afe0d7d-5.jpg|300px|Step 5]]

5. A kész tápiókagyöngyre ráöntöm és állni hagyom, hogy átjárja a kókuszvirág karamellás íze. Ehhez időre van szükség, legalább 2-3 órára vagy egy éjszakára. Jól lezárom és felhasználásig a hűtőben tárolom.

[[Category:Recipes]]

{{-stop-}}

{{-start-}}

[[File:Matcha  gyöngyös  tea.jpg|link=https://cookpad.com/hu/receptek/5216169-matcha-gyongyos-tea|'''Matcha  gyöngyös  tea''']]

=About=
Matcha late,  a boba tea másik változata, amit mindenkinek jó szivvel ajánlok :)

=Ingredients=
* 3 tk matcha zöld teapor
* 5 dl mandulatej
* 2 ek kókuszkrém
* 8 ek főtt fekete tápióka
* 1 ek nyers méz
* 1 marék jégkocka

=Steps=

1. A főtt fekete tápióka gyöngyöt kettéosztom a poharak között,

[[File:STEP-c19a49dc712147a2-2.jpg|300px|Step 2]]

2. A többi hozzávalót összeturmixolom, ráöntöm a tapióka gyöngyökre. Jó habos lesz a teteje. :) Extra jégkockával, vastag szivószállal tálalom.

[[Category:Recipes]]

{{-stop-}}

{{-start-}}

[[File:Frissitö dinnye juice.jpg|link=https://cookpad.com/hu/receptek/5216080-frissito-dinnye-juice|'''Frissitö dinnye juice''']]

=About=


=Ingredients=
* 1 kg héjától megtisztitott dinnye
* 40 dkg földi eper
* 20 dkg málna
* 10 dkg ananász
* 1 ek kókuszreszelék

=Steps=

[[File:STEP-59d49ede97c84fc7-1.jpg|300px|Step 1]]

1. Az epret és a málnát megmosom, a dinnyét feldarabolom.

[[File:STEP-04f6d4a99db793a6-2.jpg|300px|Step 2]]

2. Az összes hozzávalót egyszerre beleteszem egy erős turmixgépbe és összeturmixolom.

[[File:STEP-e7bafc4052d7c039-3.jpg|300px|Step 3]]

3. Jégkockákat teszek bele és máris élvezhetem a nyár frissítő ízeit ;)

[[Category:Recipes]]

{{-stop-}}

{{-start-}}

[[File:Boba tea.jpg|link=https://cookpad.com/hu/receptek/5211190-boba-tea|'''Boba tea''']]

=About=
Bubble tea, buborék tea, pearl tea, gyöngyös tea, tápióka tea  vagy csak egyszerűen Boba.  Majdnem 4 évtizedes lemaradással ugyan , de mi is felfedeztük ezt a tejes, gyümölcsös jeges teát. Millió egy változata közül egy indiai teára esett a választásunk, és igen csak megszerettük. A receptben megadott tápioka gyöngy mennyisége több, mint amennyit ehhez a teához felhasználunk, tegyük félre a maradékot, mert hamarosan szükségünk lesz rá. :)

=Ingredients=
* 3 db filter fekete tea
* 3 dl forró víz
* 4 ek kókuszkrém
* 3 dl növényi tej
* 3 db kardamom szem magja, darálva
* A főtt tápióka gyöngyhöz:
* 2.5 dl fekete tápióka, nagy szemű gyöngy
* 12.5 dl víz
* A sziruphoz:
* 2.5 dl víz
* 2.5 dl kókuszcukor
* A tálaláshoz:
* 3 db széles szájú szívószál
* ízlés szerint jégkocka

=Steps=

[[File:STEP-c03d069f7d07d179-1.jpg|300px|Step 1]]

1. A tápiókát 1:10 arányban főzöm meg, vagyis tízszer annyi víz szükséges a tápióka mennyiségéhez viszonyítva. Fontos az időzítés, ha rövid ideig főzöm, nagyon rágós marad, ha túl sokáig, túlságosan puha lesz.

[[File:STEP-beb02f38b8705fe4-2.jpg|300px|Step 2]]

2. A tápiókát beleteszem a vízbe, felfőzöm, és amikor a tápióka feljött a víz tetejére, már csak forralom. kb 8 perc múlva elzárom alatta a tüzet és fedő alatt még 8 percig hagyom párolódni.

[[File:STEP-69af40c0f32a5ed0-3.jpg|300px|Step 3]]

3. Leszűröm, a vízre nincs szükségem. Most nem fogjuk felhasználni az összes főtt tápiókát, a maradékot eltesszük későbbre.

[[File:STEP-f77975fd0db19361-4.jpg|300px|Step 4]]

4. Elkészítem a szirupot a tápiókához. 1:1 arányban vizet és cukrot óvatosan összeforralok, lehűtöm.

[[File:STEP-994ff4d9dd3341df-5.jpg|300px|Step 5]]

5. A kész tápióka gyöngyre ráöntöm és állni hagyom, hogy átjárja a kókuszvirág karamellás íze. Ehhez időre van szükség, legalább 2-3 órára vagy egy éjszakára. Jól lezárom és felhasználásig a hűtőben tárolom.

[[File:STEP-5cd61292874f7380-6.jpg|300px|Step 6]]

6. A teát a forró vízbe beáztatjuk.

[[File:STEP-f85e83987ed11533-7.jpg|300px|Step 7]]

7. A sáfrány gyönyörű szint ad a teánknak.

[[File:STEP-15e8c5d98b7030d9-8.jpg|300px|Step 8]]

8. A kardamom pedig semmihez sem hasonlítható aromát ad a teánknak. A héja alatt vannak a kis fekete szemek, amit megőrölve használunk fel.

[[File:STEP-ac5b9efdf78c01b2-9.jpg|300px|Step 9]]

9. Beleteszem egy edénybe a tejet, kókuszkrémet, az őrölt kardamomot és a sáfrányt. Lassu tűzön 20 percig forralom, hogy a sáfrány és a kardamom színe és íze átjárja a tejet. Aranysárga sűrű folyadékot kapunk, hagyjuk teljesen kihűlni.

10. Amikor a sáfrányos tej meghűlt, belekeverem a leszűrt teát.

[[File:STEP-bf900c3c8cc8988c-11.jpg|300px|Step 11]]

11. A főtt, szirupos tápióka gyöngyből 3 pohárba poharanként 3-4 evőkanálnyit beleteszek.

[[File:STEP-82d016d756112678-12.jpg|300px|Step 12]]

12. Hozzáöntöm a sáfrányos, tejes teát. Beleteszek jégkockát, a tetejét lezárom és jól felrázom. A felrázás közben keletkezett buborékokról, habzó tetejéről kapta ez a hűsítő ital a nevét.

[[File:STEP-296d4cab42e58cc7-13.jpg|300px|Step 13]]

13. Készen is vagyunk. Olyan vastag szívószállal kínálom, hogy a tápióka gyöngyöket fel tudjuk szippantani a teával együtt.

[[Category:Recipes]]

{{-stop-}}

{{-start-}}

[[File:Zöldborsós laskagomba curry szószban.jpg|link=https://cookpad.com/hu/receptek/5211101-zoldborsos-laskagomba-curry-szoszban|'''Zöldborsós laskagomba curry szószban''']]

=About=
Egy tálban készülő kitűnő egytál étel :))

=Ingredients=
* 9 db vastag tönkű laska gomba
* 3 db nagy lila hagyma
* 3 db paradicsom
* 6 db apró, nyers édes paprika
* 5 dl zöld borsó
* 20 dkg zöld kifejtett bab
* 4 dl sűrű konzerv kókusztej
* 2 ek curry fűszerkeverék
* 2 ek csemege piros paprika
* 2 db jalapeno zöld paprika
* 1 ek zöldséges fűszerkeverék

=Steps=

[[File:STEP-ce518c1581f9065f-1.jpg|300px|Step 1]]

1. A gombát jól lemosom folyó víz alatt, nem szabad áztatni, mert, mint a szivacs, minden vizet magába szív.

[[File:STEP-47193f68bec60ce0-2.jpg|300px|Step 2]]

2. Vékony csíkokra legyalulom, mint a káposztát.

3. A hagymát, paradicsomot kockára vágom, együtt jól felsütöm. Ráteszem a legyalult gombát, fűszereket. Jól átforgatom és addig párolom, amíg a gomba összezuhan.

[[File:STEP-b696a73f00cd9f07-4.jpg|300px|Step 4]]

4. Felengedem a sűrű kókusz tejjel, és annyi kevés vízzel, hogy sűrű maradjon, de ne ragadjon le a gomba. Ráteszem a zöldborsót és a szemes zöld babot.

[[File:STEP-b3a9f64a05a9e5ea-5.jpg|300px|Step 5]]

5. Fedő alatt készre párolom. Pirított savanykás rozskenyér szeletekkel kínálom. Jó étvágyat!

[[Category:Recipes]]

{{-stop-}}

{{-start-}}

[[File:Zöldborsós ragu leves.jpg|link=https://cookpad.com/hu/receptek/5211021-zoldborsos-ragu-leves|'''Zöldborsós ragu leves''']]

=About=


=Ingredients=
* 6 db paradicsom
* 1 db nagy vöröshagyma
* 1 fej fokhagyma
* 1 marék gomba
* 5 dl zöldborsó
* 3 db petrezselyem
* 3 db sárgarépa
* 1 db póréhagyma
* 1 db nagy daikon retek
* 3 db krumpli
* 1 blokk kemény tofu
* 1 ek piros csemege paprika
* 1 ek piros curry krém
* ízlés szerint  frissen tört bors

=Steps=

1. A vöröshagymát, fokhagymát, gombát apróra vágom és együtt dinsztelem olaj nélkül.

2. A sárgarépát, petrezselyem gyökeret karikára vágom, a daikon retket és a krumplit felkockázom. Ráteszem a hagymára a zöldborsóval együtt, fűszerezem, vízzel vagy zöldséges alaplével felengedem. Annyi vizet öntök rá, hogy a zöldség fölé érjen 2-3 ujjnyival. Felfőzöm, majd lassú tűzön, fedő alatt addig főzöm, amíg a zöldségek megpuhulnak.

3. A tofuról a vizet leöntöm, kis kockákra vágom és magas lángon egy kicsit megpirítom. Amikor a leves már majdnem kész, beleteszem a fazékba és még 5-6 percig főzöm. Készen is vagyunk, jó étvágyat kívánok!

[[Category:Recipes]]

{{-stop-}}

{{-start-}}
